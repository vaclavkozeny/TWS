<!DOCTYPE html>
<!-- saved from url=(0042)https://stuwrk.nti.tul.cz/~mojmir.volf/01/ -->
<html lang="cs">

<head>
  <meta charset="UTF-8">
  <title>Zdraví a počítač</title>
</head>

<body>
  <h1>Welcome!</h1>
  <ul>
    <li><a href="https://stuwrk.nti.tul.cz/~mojmir.volf/01/#prezitpc">Jak přežít ve zdraví počítač</a>
      <ul>
        <li><a href="https://stuwrk.nti.tul.cz/~mojmir.volf/01/jak_prezit_pocitac.html#prostredek">Berte počítač jako
            prostředek</a></li>
        <li><a href="https://stuwrk.nti.tul.cz/~mojmir.volf/01/jak_prezit_pocitac.html#slavni">Co na to slavní?</a></li>
      </ul>
    </li>
    <li><a href="https://stuwrk.nti.tul.cz/~mojmir.volf/01/jak_prezit_praci.html">Jak přežít práci s počítačem – stůl,
        správné sezení a
        monitor</a>
      <ul>
        <li><a href="https://stuwrk.nti.tul.cz/~mojmir.volf/01/jak_prezit_praci.html#okno">Stůl a monitor: nikde ne
            proti oknu</a></li>
        <li><a href="https://stuwrk.nti.tul.cz/~mojmir.volf/01/jak_prezit_praci.html#lcd">Máte na výběr? Zvolte LCD nebo
            notebook</a></li>
        <li><a href="https://stuwrk.nti.tul.cz/~mojmir.volf/01/jak_prezit_praci.html#sezeni">I na obyčejné židli lze
            správně sedět</a></li>
        <li><a href="https://stuwrk.nti.tul.cz/~mojmir.volf/01/jak_prezit_praci.html#ergonomie">Ergonomie sezení u
            počítače</a></li>
        <li><a href="https://stuwrk.nti.tul.cz/~mojmir.volf/01/jak_prezit_praci.html#operky">Opěrky, područky, balóny a
            podložky</a></li>
        <li><a href="https://stuwrk.nti.tul.cz/~mojmir.volf/01/jak_prezit_praci.html#pohyb">Základem je pohyb</a></li>
      </ul>
    </li>
    <li><a href="https://stuwrk.nti.tul.cz/~mojmir.volf/01/#prezitruce">Jak přežít práci s počítačem – šetřete své
        ruce</a>
      <ul>
        <li><a href="https://stuwrk.nti.tul.cz/~mojmir.volf/01/jak_prezit_ruce.html#klavesnice">Klávesnice</a></li>
        <li><a href="https://stuwrk.nti.tul.cz/~mojmir.volf/01/jak_prezit_ruce.html#klavesnice2">Co by měla splňovat
            standardní klávesnice?</a></li>
        <li><a href="https://stuwrk.nti.tul.cz/~mojmir.volf/01/jak_prezit_ruce.html#mysi">Myši</a></li>
        <li><a href="https://stuwrk.nti.tul.cz/~mojmir.volf/01/jak_prezit_ruce.html#mysi2">Jak na myš?</a></li>
        <li><a href="https://stuwrk.nti.tul.cz/~mojmir.volf/01/jak_prezit_ruce.html#rizika">Zdravotní rizika</a></li>
        <li><a href="https://stuwrk.nti.tul.cz/~mojmir.volf/01/jak_prezit_ruce.html#podlozky">Podložky se osvědčují</a>
        </li>
        <li><a href="https://stuwrk.nti.tul.cz/~mojmir.volf/01/jak_prezit_ruce.html#bezdrat">Bezdrátové systémy</a></li>
        <li><a href="https://stuwrk.nti.tul.cz/~mojmir.volf/01/jak_prezit_ruce.html#prenosne">Přenosné počítače</a></li>
      </ul>
    </li>
    <li><a href="https://stuwrk.nti.tul.cz/~mojmir.volf/01/#prezitoci">Jak přežít práci s počítačem - balzám na oči</a>
      <ul>
        <li><a href="https://stuwrk.nti.tul.cz/~mojmir.volf/01/jak_prezit_oci.html#pravidla">Jaká jsou tedy základní
            pravidla?</a></li>
        <li><a href="https://stuwrk.nti.tul.cz/~mojmir.volf/01/jak_prezit_oci.html#bolest">Jak si nastavit počítač, aby
            oči nebolely?</a></li>
        <li><a href="https://stuwrk.nti.tul.cz/~mojmir.volf/01/jak_prezit_oci.html#gymnastika">Oční gymnastika</a></li>
        <li><a href="https://stuwrk.nti.tul.cz/~mojmir.volf/01/jak_prezit_oci.html#pohyb">Pohybování očima</a></li>
        <li><a href="https://stuwrk.nti.tul.cz/~mojmir.volf/01/jak_prezit_oci.html#preostrovani">Přeostřování</a></li>
      </ul>
    </li>
  </ul>
  <h1 id="prezitpc">Jak přežít ve zdraví počítač</h1>

  <p>Stále více zaměstnanců tráví celou svou pracovní dobu před počítačem a mnozí z nich používají
    počítač k práci nebo zábavě i doma. Vzrůstající počet mobilních zařízení, jako jsou notebooky, Tablet
    PC nebo PDA, jen zvyšuje počet lidí, kteří jsou ohroženi nemocemi spojenými s prací na počítači.
    Přestože jsou principy zdravé práce s počítačem poměrně známé, málokdo je dodržuje. V seriálu Jak
    přežít ve zdraví počítač vám přineseme praktický návod, jak pracovat u počítače zdravěji a radostněji. </p>
  <h2 id="prostredek">Berte počítač jako prostředek</h2>
  <p>Naše první kroky povedou do oblasti pracovního prostředí a ergonomie práce. Dozvíte se například,
    kam si postavit počítač a z jaké vzdálenosti se dívat na monitor. Správné sezení tvoří zásadní
    předpoklad úspěšného přežití počítače. Kromě zásad pro polohování židle a sezení vám poradíme
    také, jakými jednoduchými cviky můžete napravit bolavá záda, a to i během sezení. Kromě klasických
    zásad sezení na standardních kancelářských židlích vám ukážeme, jaké další prostředky se vedle nich
    nabízejí. Představíme si tak alternativní nábytek k sezení, které doporučují fyzioterapeuti: nafukovací
    balóny a klekačky. Poradíme, jaký si vybrat zdroj světla, aby se oči méně unavovaly, vyzkoušíme za
    vás, jestli se vyplatí investovat do speciálních podložek pod myš nebo opěrek na zápěstí ke klávesnici.
    Náročným uživatelům představíme také speciální pomůcky pro práci na počítači, jako jsou podložky
    pod nohy, držáky na dokumenty nebo speciální myši.</p>
  <p>Pro ty, kteří píší velké množství textu, je důležité umět psát všemi deseti (nebo alespoň co nejvíce
    prsty). Neustálé opakování stejných pohybů může totiž zapříčinit nejen únavu nebo namožení
    určitých svalových skupin, ale v horších případech vzniká nebezpečí zranění nebo zkrácení svalů.
    Poradíme vám, jak se těmto problémům vyhnout nebi je alespoň minimalizovat a pracovat
    ergonomičtěji. Zeptáme se na názor také ortopedů a fyzioterapeutů. „Elektronický smog“ se také
    stává předmětem výzkumů. Odborníci nám osvětlí, jestli záření vyzařované počítači a obrazovkami
    skutečně narušuje zdraví, a jak se mu případně bránit.</p>
  <p>Porovnáme také, jak se liší monitory, LCD panely a notebooky z hlediska zátěže očí. Tomuto orgánu
    se budeme věnovat v samostatné části, kde vám poradíme, jak oči relaxovat, jaké cviky provádět, a
    přineseme také recepty na oční koupele. V poslední době se ale stále více psychologů zaměřuje na
    psychologické aspekty práce na počítači. Upozorňují, že neustálé přepínání pozornosti a vyrušování
    vyvolává u uživatelů stres. Počítač kromě toho, že práci usnadňuje, ji také občas komplikuje (jde např.
    o spam, „zatuhnutí“ systému, padání internetového připojení apod.) a uživatele tak dále stresuje.
    „Multitasking“ (současné vykonávání více úkolů nebo prací) je také dalším generátorem stresu.
    Podstatnou součástí této problematiky je i komunikace pomocí e-mailu nebo komunikačních
    programů typu ICQ. Poradíme vám, jak se nenechat zahltit e-maily blikajícími okny komunikátorů.</p>
  <p>Sociologové v poslední době často studují „nutkání technologií“, které způsobuje, že technologie
    používáme jen proto, že je máme k disposici, a ne jen tehdy, když je to nutné. Poradíme vám proto,
    jak se vyhnout stresu spojenému s technikou a jak se nenechat počítači zahltit.</p>
  <p>V posledním díle seriálu se můžete těšit i na rady a příběhy těch, kteří s počítačem pracují
    každodenně již dlouho dobu.</p>
  <h2 id="slavni">Co na to slavní?</h2>
  <p>Patrick Zandl, který založil server mobil.cz a v současné době pracuje jako soukromý konzultant v ICT,
    si na vlastní kůži, záda a oči vyzkoušel, jak se projevuje desítihodinová pracovní doba strávená před
    počítačem. Od té doby, co začal dodržovat pár jednoduchých pravidel, se jeho zdravotní stav zlepšil.
    V závěru seriálu vám poradí, jaké tipy se mu osvědčily, stejně jako novinářka Barbara Nesvadbová a
    ministr informatiky Vladimír Mlynář. Jako ochutnávku nabízíme jednu rady Barbary Nesvadbové,
    kterou si je třeba při práci s počítačem stále připomínat: „Brát počítač jako prostředek“.</p>
  <h1 id="prezitpraci">Jak přežít práci s počítačem – stůl, správné sezení a
    monitor</h1>
  <p>V prvním díle našeho seriálu o zdraví a počítači se zaměříme na samotné uspořádání pracovního
    prostoru. Dozvíte se, jaký si vybrat monitor, jak jej umístit a jak u něj správně sedět. Odměnou za
    správné sezení vám budou nejen zdravá záda, ale i menší stres.</p>
  <p>Při dlouhé práci u počítači se nejvíce unavují oči při soustředěném pohledu na monitor a při sezení na
    židli zase záda. Podle výzkumů až 90 % těch, kteří pracují u počítače, trpí bolestmi šíje a na celkovou
    zrakovou a tělesnou únavu si stěžuje více tři čtvrtiny osob. "Nejdůležitější v ergonomii práce je
    správné sezení. Je dokázáno mnoha výzkumy, že špatné sezení způsobuje zdravotní poruchy,“
    shrnuje Iva Soukupová, předsedkyně sekce pro ergonomii Společnost pracovního lékařství.</p>
  <p>Často opakovanými stejnými pohyby se namáhají i paže a ruce. Postiženy bývají hlavně šlachy a
    šlachová pouzdra v oblasti loktů a zápěstí. Nepřirozená a dlouhodobě neměnná poloha zápěstí, která
    je typická pro práci s myší, končívá brněním, přecitlivělostí na dotyk a může končit až chronickými
    záněty. V zahraničí jsou tyto poruchy označovány souhrnným názvem zranění způsobená
    opakovaným napětím (repetitive strain injury – RSI, ve sportu se pro podobný soubor zranění používá
    „tenisový loket“ a až příliš důvěrně jej znají i hráči na housle). Patří mezi ně zranění zejména svalů
    rukou, zápěstí, paží a ramen. Velkým problémem je asymetrická námaha určitých svalových skupin.
    Pokud například často telefonujete a přidržujete si sluchátko ramenem a zároveň píšete na počítači,
    zkracují se vám svaly na opačné polovině zad. Prevence začíná u správného uspořádání nábytku a
    pracovního místa, pokračuje u správného sezení a završuje ji výběr správného monitoru.</p>
  <h2 id="okno">Stůl a monitor: nikde ne proti oknu</h2>
  <p>Při rozmisťování nábytku je třeba dbát zejména na postavení stolu vůči oknu. Stůl, na kterém je
    postavený monitor počítače, nesmí stát rovnoběžně s oknem. Pokud je umístěn proti oknu, velká
    světlá plocha působí rušivým dojmem a odvádí pozornost od monitoru. Ten je navíc méně kontrastní,
    což způsobuje jen další namáhání očí. Pokud byste naopak seděli zády k oknu, dopadající světlo a
    odlesky činí monitor takřka nečitelným.</p>
  <p>Výška stolu by se měla pohybovat mezi 60 a 70 centimetry, podle výšky pracovníka. Horní hrana
    monitoru by měla být zhruba na úrovni očí. Odborníci doporučují, aby byl monitor co nejdále od
    zaměstnance, minimálně 30 cm a v optimálním případě 100 cm.</p>
  <p>Snížit odlesky na monitoru můžete také tak, že monitor nakloníte mírně vpřed. Další možností je
    snížit jas a zvýšit kontrast nebo použít filtr na obrazovku.</p>
  <h2 id="lcd">Máte na výběr? Zvolte LCD nebo notebook</h2>

  <p>Zdravý člověk z více než čtyř pětin vnímá svět zrakem, zbytek pak připadá na další smyslové orgány.
    Právě při dlouhodobé práci na počítači je přitom zrak nejvíce namáhanou částí lidského těla. Je to
    dáno minimálně dvěma faktory: zaostřením oka na jednu vzdálenost a špatným nastavením
    zobrazovacího zařízení.</p>
  <p>To, že oko při pohledu na monitor zůstává dlouho dobu zaostřeno na určitou vzdálenost, samozřejmě
    není přirozené. Tento orgán je určen ke sledování okolí, kde jsou různé objekty v různé vzdálenosti.
    Fixace oka na neměnnou vzdálenost může po delší době způsobit vady zraku. Kdykoliv je to jen
    trochu možné, odvraťte zrak od monitoru a prohlížejte si okolí a vzdálenější objekty. Od věci také
    nejsou malé přestávky, kdy můžete nejen protáhnout tělo, ale také si udělat pár očních cviků.</p>
  <p>Mnoho pro své oči můžete také udělat správným nastavením monitoru. Jas a kontrast by vždy měly
    odpovídat okolnímu prostředí. Během dne by jejich úroveň měla být větší, než ve večerních hodinách
    při umělém osvětlení. Mnoho uživatelů ani netuší, že za jejich rychlou oční únavu může nesprávné
    nastavení obnovovací frekvence monitoru. Kdo pracuje s 60Hz obrazem si koleduje o problémy.
    Nejméně by se tato hodnota měla pohybovat kolem 75Hz, optimálně 85 Hz a ideálně ještě více. To
    však platí pro klasické monitory s katodovou trubicí (CRT) a ne pro LCD, kde se obraz vytváří jiným
    způsobem.</p>
  <p>Právě LCD je k očím šetrnější, než CRT monitor. Je to dáno tím, že je obraz na LCD mnohem blíže
    zobrazení na papíru, než je tomu klasického monitoru. Na druhou stranu nemá některé vlastnosti,
    které někteří uživatelé vyžadují.</p>
  <h2 id="sezeni">I na obyčejné židli lze správně sedět</h2>
  <p>Základem správného a zdravého sezení je kvalitní židle. „Při výběru nového křesla je nejdůležitější,
    aby bylo otáčecí a mělo nastavitelnou výšku sedáku a popř. podpory pro páteř,“ radí doktorka
    Soukupová těm, kteří si mohou křeslo sami vybrat. Pokud ale nemáte na výběr, i obyčejná židle může
    zabezpečit zdravé sezení. Správné sezení lze shrnout do jednoduchého hesla: samé pravé úhly.
    Chodidla jsou položena na zemi nebo na podložce (viz dále), mezi lýtky a stehny je pravý úhel, stejně
    jako mezi stehny a zády. Pravý úhel by měl být i mezi předloktím a paží. Dlaně by měly být ve stejné
    úrovni jako klávesnice. Doporučuje se, aby byly podloženy např. gelovou podložkou tak, aby byly
    spíše výše než klávesnice.</p>
  <h2 id="ergonomie">Ergonomie sezení u počítače</h2>
  <p>Při dlouhém sezení dochází k nerovnoměrnému tlaku na meziobratlové ploténky, což vyvolává bolest.
    Abyste předešli problémům s páteří, doporučuje se vložit si pod záda (zhruba do oblasti beder) např.
    složený ručník nebo svetr. Podepření zad v křížové oblasti ulehčuje správné sezení (sedíte vzpřímeně,
    aniž byste se museli na sezení příliš soustředit, a svaly páteře se méně namáhají). Bederní páteř je
    díky tomuto jednoduchému triku přirozeně prohnuta. Unaveným zádovým svalům můžete takto
    ulevit i při dlouhých cestách za volantem</p>
  <h2 id="operky">Opěrky, područky, balóny a podložky</h2>

  <p>Pro ty, kteří to se zdravím sezením myslí skutečně vážně nebo již nějakou poruchou trpí, jsou určeny
    sofistikované pomůcky. Pokud se ve vaší rodině vyskytly křečové žíly, měli byste se soustředit na
    jejich prevenci. Kromě častých přestávek v práci a pohybu to může být i pohyblivá masážní podložka
    pod nohy, která podporuje pohyb nohou, jejich lepší prokrvení a brání tak jejich otokům.</p>
  <p>Nafukovací balóny (buďto velké, které nahrazují židli, nebo malé, které se položí na sedák židle)
    bývají doporučovány jako alternativa k sezení. Balancování na nich se totiž posiluje svalový korzet a
    není možné na nich sedět jinak než vzpřímeně. „Balóny na sezení, stejně jako kdysi módní klekačky,
    jsou vítaným zpestřením, ale nedoporučuji je na celodenní sezení,“ varuje doktorka Soukupová.</p>
  <p>Zádová opěrka má stejnou funkci jako složený ručník pod křížovou oblastí páteře, umožňuje ale
    přesné nastavení opěry a nedeformuje se. Názory na područky u pracovních židlí se liší. Na jednu
    stranu pomáhají držet paže ve správné poloze, ale pokud jsou z tvrdého materiálu, mohou škodit
    tlakem na loket a předloktí.</p>
  <h2 id="zakladem-je-pohyb">Základem je pohyb</h2>
  <p>Správné sezení na správně nastavené židli je jen jedním pilířem zdravých zad. Tím druhým jsou
    pravidelné přestávky, nejlépe po dvaceti minutách, během kterých se protáhnete (cviky na
    protáhnutí páteře přineseme v dalších dílech seriálu). „Důležitým faktorem je doba strávená u
    počítače. Jakmile překročí cca 6 hodin, i dobře uspořádané místo a dobré sezení nezamezí únavě. V
    případě, že si ale děláte přestávky v práci, jste unaveni až po delší době,“ dodává Soukupová radu, jak
    přežít i delší pracovní dobu. „Přestávky doporučuji každou půlhodinu. Stačí vstát, projít se a trochu
    protáhnout, podívat se z okna,“ vysvětluje.</p>
  <p>Šikovným trikem může být umístění kopírky, tiskárny nebo pořadače s dokumenty na opačném konci
    kanceláře. „Ke zlepšení ergonomie pracovního místa může sloužit tzv. dynamické sezení,“ vysvětluje
    doktorka Soukupová.</p>
  <p>Při samotném sezení je třeba dbát na to, abyste se pohybovali v rámci možností, např. čas od času
    propnuli nohy nebo se zahoupali na židli. Zejména ženy by pak měly dbát na to, aby neseděly
    s překříženýma nohama, což podporuje vznik křečových žil. „Při déletrvající práci u počítače je také
    vhodné zvýšení polohy nohou např. podložkami pod nohy a nebo zvednutím na židli, eventuelně na
    stůl,“ uzavírá Soukupová.</p>
  <p>Zajímá vás, zda se vyplatí investovat do gelové podložky pod zápěstí nebo ergonomické klávesnice?</p>
  <p>V dalším díle se zaměříme na klávesnice, myši a další pracovní pomůcky.</p>
  <h1 id="prezitruce">Jak přežít práci s počítačem – šetřete své ruce</h1>
  <p>Už jsme se dozvěděli, jak správně sedět. V pokračování seriálu o tom, jak zdravěji pracovat s
    počítačem, se zaměříme na používání klávesnice a myši. Vedle monitoru patří tato ovládací zařízení
    mezi ty, které člověk při práci s počítačem využívá nejvíce. Jejich správným výběrem, používáním a
    využíváním různých dalších pomůcek s nimi souvisejících si můžete ušetřit mnoho problémů.</p>
  <h2 id="klavesnice">Klávesnice</h2>
  <p>Počítačová klávesnice vychází z psacího stroje. Má stejné rozložení písem a podobný design základní
    části. I když se toto rozložení může zdát poněkud nelogické, má svůj účel – bohužel pouze u psacích
    strojů. První psací stroje měly klávesy seřazené podle abecedy, ale záhy se zjistilo, že při rychlém
    psaní se některá písmenka zasekla, a tak se změnilo rozložení kláves, které je v podstatě známé
    dodnes. První počítačovou klávesnici vymysleli technici u společnosti IBM. Tato klávesnice měla 83
    tlačítek. Do dnešní doby se rozrostla o dalších 21. I když již bylo několik pokusů o zásadní změnu
    rozložení kláves na klávesnici, zatím se žádný z nich neuchytil. Prozatím se tedy výrobci spokojují s
    tím, že ke standardním tlačítkům přidávají nadstandardní, která umožní jedním stiskem spouštět
    různé programy, nebo tyto programy částečně ovládat (například ovládání hlasitosti).</p>
  <p>Objevit také můžete klávesnice, které jsou vybaveny náhražkou myši, ať již v podobě kolečka nebo
    dotykové plochy (touchpad) a příslušnými dvěma tlačítky. Lidé, kteří píši všemi deseti prsty, by měli
    vyzkoušet speciálně zalomenou ergonomickou klávesnici, která vypadá, jako by byla na uprostřed
    rozlomena a spodní kraje byly mírně posunuty. Taková klávesnice nabízí mnohem přirozenější polohu
    ruky při psaní, což se projeví nejen menším namáháním, ale také rychlejším psaním.</p>
  <h2 id="klavesnice2">Co by měla splňovat standardní klávesnice?</h2>
  <p>„Klávesnice by měla mít tlačítka přehledně uspořádaná, s písmeny a číslicemi dobře čitelnými. Co do
    výšky by měla být nízká s velmi malým sklonem,“ informuje Iva Soukupová, předsedkyně sekce pro
    ergonomii Společnost pracovního lékařství.</p>
  <p>Co se samotných kláves týká, jejich standardní zdvih, tedy rozdíl mezi výškou před a po stisku, se
    pohybuje kolem 4 mm. Svalová síla na tlačítka by měla být minimální. To znamená, že by tyto měly
    být lehce stlačitelné.</p>
  <p>I když se může zdát, že na klávesnici není moc co zkazit, ne každý takový výrobek je vhodný: „I u nás
    lze koupit i od firmy zabývající se výpočetní technikou nevhodnou klávesnici,“ říká Soukupová.</p>

  <h2 id="mysi">Myši</h2>
  <p>Myš, která byla původně výdobytkem velkých sálových počítačů a běžným uživatelům ji poprvé
    nabídla firma Atari, přinesla do světa PC společnost Microsoft. Ta ji začala dodávat ke svému novému
    textovému procesoru Word. Hranatá myš tehdy stála necelých 200 amerických dolarů a byla již
    vybavena dvěma ovládacími tlačítky. Rozvoj tohoto ovládacího prvku nastal s příchodem operačního
    systému Windows 95 s grafickým rozhraním, kde byl uživatel bez myši značně diskriminován. Rok
    1999 byl přelomem v oblasti snímací technologie, neboť světlo světa spatřila optický systém, kterému
    se dostává čím dále tím větší popularity. Vysokou užitnou hodnotu přinesl také vynález ovládacího
    kolečka, které umožňuje plynulý posun v dokumentu či na WWW stránce a zároveň má funkci třetího
    tlačítka.</p>
  <p>Současné nejnovější modely jdou ještě dál a jejich funkce přebírají mnohé nápady z jiných
    polohovacích zařízení, jako je joystick či gamepad. Dříve, než si budete pořizovat novou myš, si však
    ujasněte, co vše od ní budete očekávat a na co ji budete využívat. Je zbytečné investovat několik tisíc
    korun do nového produktu, když vás jeho další funkce budou spíše obtěžovat, než pomáhat. </p>
  <h2 id="mysi2">Jak na myš?</h2>
  <p>Podle doktorky Soukupové by myš by měla být dobře tvarovaná do ruky, pro ženy menší a prsty a
    dlaň by měly být při používání myši nejlépe v rovině s předloktím. Záleží na tom, aby ovládání tlačítek
    nebylo „tvrdé", nevázlo a aby myš při uchopení do dlaně netlačila hranami do částí dlaně nebo prstů.
    Práce s myší musí být zkrátka příjemná, a pokud tomu tak není, je potřeba si vyzkoušet jiný model.</p>
  <h2 id="rizika">Zdravotní rizika</h2>
  <p>„Při dlouhodobém psaní na nevhodné klávesnici a při používání špatně tvarované myši a při jejím
    nevhodném dlouhodobém držení dochází k onemocnění z tzv. jednostranného zatěžování,“
    vysvětluje předsedkyně sekce pro ergonomii. To vede nejdříve ke zvýšené únavě pohybového
    systému rukou až celých paží a následně k možným zdravotním změnám až poškození pohybového
    systému.</p>
  <p>Částečně mohou pomoci různé podložky a speciální podstavce, které jsou vyráběny z různých
    materiálů. „Pomůcky, jako jsou podložky nebo područky, je však nutné vybírat vždy v souvislosti s
    podmínkami práce. Záleží zde na druhu vykonávané činnosti, času stráveném při práci s počítačem,
    resp. při práci na klávesnici, a zejména s celkovým uspořádáním pracoviště - pracovního místa,“
    osvětluje Soukupová.</p>
  <p>Tyto pomůcky jsou vhodné pro vyrovnání výškových rozdílů mezi plochou stolu a klávesnicí. Pokud při
    otáčení k jiné práci na jiné pracovní ploše nebudou područky vadit, je jejich využívání vhodné, neboť
    odlehčují napínanému svalstvu např. předloktí při déletrvající práci. Je potřeba si dát pozor, aby
    prostor pod zápěstím vyplňovala podložka z materiálu, který nechladí a je vzhledem ke klávesnici tak,
    aby zápěstí bylo v rovině s předloktím.</p>

  <h2 id="podlozky">Podložky se osvědčují</h2>
  <p>„Používám podložky cca 3/4 roku,“ říká Karel Jiránek, Project Manager společnosti BeeInside. „Dříve
    mě občas bolely ruce a na chvíli mi znecitlivěla zápěstí nebo prsty. Podložky ke klávesnici a myši
    s polštářkem pro zápěstí mají tu výhodu, že ruku podloží v optimální výšce a pak i při „pasivním“ čtení
    nebo zamyšlení, kdy s rukama nehýbu, spočívají na příjemně měkkém povrchu,“ dělí se o své
    zkušenosti. „Od té doby žádné „vědomé“ problémy nepociťuji,“ uzavírá Jiránek.</p>
  <h2 id="bezdrat">Bezdrátové systémy</h2>
  <p>Asi každý se již někdy setkal s problém, kdy délka kabelu myši či klávesnice prostě nestačila. Navíc
    kabel na stole není nic estetického. Výrobci pro tyto případy nabízejí bezdrátové systémy, buď v
    podobě samostatné myši či klávesnice či setu obou zařízení dohromady. Výhoda při psaní či ovládání
    počítače bez „drátového“ omezení jsou nasnadě.</p>
  <h2 id="prenosne">Přenosné počítače</h2>
  <p>Samostatnou kapitolou jsou pak klávesnice a myši pro ovládání přenosných počítačů a PDA. Čím
    menší je takové zařízení, tím větší ústupky ergonomii a praktičnosti musí výrobce udělat. Ideální je v
    těchto případech využívat externí zařízení pro ovládání. To je však většinou možné jen na pracovním
    prostoru v práci či doma.</p>
  <h1 id="prezitoci">Jak přežít práci s počítačem - balzám na oči</h1>
  <p>Očím škodí nejvíce prach, průvan, suchý vzduch a příliš silné nebo slabé osvětlení. Prostředí kolem
    sebe zas až tolik nemůžeme vylepšit, ale můžeme očím poskytnout pohyb: velmi jim totiž vadí, když
    upřeně hledíme na jedno místo.</p>
  <h2 id="pravidla">Jaká jsou tedy základní pravidla?</h2>

  <ul>
    <li>Při práci na počítači pohybovat očima, dívat se na celou obrazovku, hýbat očima uvolněně a
      bez násilí.</li>
    <li>Pravidelně mrkat a čas od času přeostřit na vzdálenost větší než 5 metrů.</li>
    <li>Po každé hodině si na chvíli odpočinout a provést pár očních cviků (viz dále).</li>
  </ul>
  <h2 id="bolest">Jak si nastavit počítač, aby oči nebolely?</h2>
  <p>O tom, jaký si vybrat monitor a jak si jej nastavit, jsme psali v tomto článku. Samotné rozlišení
    monitoru jsme popsali zde, jak si nastavit obnovovací frekvenci zde. Důležité je také nastavení
    velikosti písma. Nemá smysl se vysilovat při čtení příliš malých písmen. Pro ty, kdo většinu pracovního
    dne stráví čtením dokumentů, může prospět i různé nastavení barevných kombinací.</p>
  <p>Jaké jsou nejšetrnější kombinace barvy pozadí a textu? Uvádíme je od nejvhodnější.</p>
  <p>Černá na žluté, zelená na bílé , červená na bílé, modrá na bílé, bílá na modré, černá na bílé. </p>
  <p>Barva pozadí se ve Wordu nastaví jednoduše: po označení textu klikneme na Formát, pak vybereme
    Pozadí a z nabízených barev tu, která je nejpříjemnější. Barva písma se nastaví v menu Formát,
    Písmo, Barva písma.</p>

  <h2 id="gymnastika">Oční gymnastika</h2>
  <p>Bolavé oči nejvíc touží po uvolnění. Nejjednodušší způsob, jak ulevit očím, je zavřít je a přikrýt
    dlaněmi, při tom se jich ale nedotýkejte. Představujte si příjemné barvy a takto relaxujte dvakrát
    denně několik minut.</p>
  <p>Podobně pomáhá i zavřít oči a natočit obličej ke slunci. Dále může očím pomoci obyčejné mrkání,
    které oči zvlhčuje. V optimálním případě byste měli mrknout jednou nebo dvakrát každých deset
    vteřin.</p>
  <p>Oční svaly, stejně jako všechny ostatní, se dají cvičit. Mezi základní cviky patří přeostřování zraku a
    pohybování očima.</p>
  <h2 id="pohybovani-ocima">Pohybování očima</h2>
  <p>Každý, kdo podstoupil vyšetření očního pozadí, jistě tyto cviky zná. A ty, kdo se zatím k očnímu lékaři
    nedostali, se jejich pomocí mohou této návštěvě i vyhnout. Cvičení je velmi jednoduché. Každou fázi
    je třeba opakovat desetkrát až dvacetkrát. V první fázi pohybujete očima za zavřenými víčky nahoru a
    dolu. Pak následuje pohyb doprava a doleva. V poslední fázi kružte oční bulvou jedním i druhým
    směrem. Poté všechna cvičení zopakujeme s otevřenýma očima.</p>
  <h2 id="preostrovani">Přeostřování</h2>
  <p>Palec jedné ruky držíme ve vzdálenosti asi 20 cm od nosu. Druhou ruku úplně natáhneme a vztyčíme
    palec tak, aby se překrývaly. Zaostříme na jeden palce. Mrkneme a přeostříme na druhý. Tento cvik
    také opakujeme dvacetkrát.</p>
  <p>Toto cvičení můžeme provádět i s jinými předměty, z nichž jeden je vzdálený cca 30 cm, druhý několik
    metrů. Je zapotřebí, aby oba předměty byly v zákrytu, a je nutné během cvičení pravidelně mrkat.</p>
  <p><a href="http://validator.w3.org/check/referer" rel="nofollow" title="Validate as HTML5">HTML5</a> </p>
</body>

</html>